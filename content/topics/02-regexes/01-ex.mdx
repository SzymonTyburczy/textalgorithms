### Zadanie 1: Ekstrakcja informacji z publikacji naukowych - `parse_publication` (2 pkt)

Uzupełnij funkcję `parse_publication`, która analizuje referencje publikacji naukowych w formacie:
```
Nazwisko, I., Nazwisko2, I2. (Rok). Tytuł publikacji. Nazwa czasopisma, Tom(Numer), strony.
```

Przykład:
```
Kowalski, J., Nowak, A. (2023). Analiza algorytmów tekstowych. Journal of Computer Science, 45(2), 123-145.
```

Twoje zadanie:
1. Zaimplementuj wzorce wyrażeń regularnych dla różnych części referencji
2. Połącz je w pełny wzorzec do dopasowania całej referencji
3. Wyodrębnij informacje o autorach, roku, tytule, czasopiśmie, tomie, numerze i stronach
4. Zwróć słownik zawierający wszystkie wyodrębnione informacje w określonym formacie

Wynikowa struktura powinna zawierać:
- listę autorów (każdy autor jako słownik `{'last_name': nazwisko, 'initial': inicjał}`)
- rok publikacji (jako liczba całkowita)
- tytuł (jako string)
- czasopismo (jako string)
- tom (jako liczba całkowita)
- numer (jako liczba całkowita lub `None` jeśli nie istnieje)
- zakres stron (jako słownik `{'start': pierwsza_strona, 'end': ostatnia_strona}`)
